{"id":4988,"date":"2024-12-27T05:52:00","date_gmt":"2024-12-27T05:52:00","guid":{"rendered":"https:\/\/imbutofoundation.org\/?p=4988"},"modified":"2025-02-14T05:54:43","modified_gmt":"2025-02-14T05:54:43","slug":"umuryango-utekanye-isooko-yubwumvikane-mu-bashakanye","status":"publish","type":"post","link":"https:\/\/imbutofoundation.org\/umuryango-utekanye-isooko-yubwumvikane-mu-bashakanye\/","title":{"rendered":"Umuryango Utekanye: Is\u00f4oko y\u2019Ubwumvikane mu Bashakanye"},"content":{"rendered":"\n<p>Nta byiza nko gusoza no gutangirana umwaka umugisha w\u2019urukundo.<\/p>\n\n\n\n<p>Ntibikiri ibanga ko i Kigali, Ukuboza ari ukwezi kwera ibirori by\u2019ubukwe byiyongera ku byishimo bisanzwe byo gusoza umwaka. Ni umwanya mwiza rero wo kwishimana n\u2019umuryango.<\/p>\n\n\n\n<p>Muri izi mpera z\u2019umwaka nifuje ko twaganira ku gihango cyo kwitanaho no koroherana kw\u2019abashakanye, bakiyemeza gushinga urugo, ruvukamo kandi rukarera umuntu utekanye.<\/p>\n\n\n\n<p>Mu buzima bw\u2019umuntu muri rusange, ntawe utanyurwa n\u2019umunezero w\u2019urukundo, ngo akunde kandi nawe akundwe.<\/p>\n\n\n\n<p>Mu gushinga urugo, buri wese aba yifuza ko uwo bashakanye amuha umwanya umukwiye mu buzima bwe, mu mibanire yabo ya buri munsi akamutega amatwi, akamwubaha, akamwubahisha mu bandi, akamurwanira ishyaka ndetse agashyigikira ibitekerezo bye.<\/p>\n\n\n\n<p>Kubera ibivugwa ku kubaka urugo, ndetse n\u2019abahitamo kugaragaza ibibi gusa, hari abumva ko nta munezero uba mu rugo. Ibi ntibyagakwiye kuba akarande, kuko hari ingero nyinshi z\u2019abarushinze rugakomera, bakaba babayeho mu munezero.<\/p>\n\n\n\n<p>Iyo uganira na benshi mu bagize urubyiruko bakubwira ko bumva batagishishikajwe no kubaka urugo. Ibi babihuza n\u2019uko hari ingo nyinshi zitameze neza!<br>Ntabwo ari cyo gipimo cyatwereka umubano mwiza w\u2019abashakanye, usibye ko nanone nta wakwirengagiza amakuru menshi avugwa ku ngo akenshi ashobora gutera ubwoba no guca intege abatarashinga urugo.<\/p>\n\n\n\n<p>Nk\u2019uko tubizi rero, ntawe usarura icyo atabibye! Urugo rudafite umusingi ukomeye, rutubakiye ku rukundo no mu bworoherane ntabwo rwakubera \u201cIjuru rito\u201d nk\u2019uko bikunze kuvugwa.<\/p>\n\n\n\n<p><strong>Kubaka urugo ni umuhamagaro!<\/strong><\/p>\n\n\n\n<p>Amanywa n\u2019ijoro ntibisa nyamara biruzuzanya kandi mu mwihariko wa buri kimwe. Umubano no guhuza kw\u2019abashakanye ntibisaba ko bose baba ari intungane cyangwa bahuje imyumvire n\u2019imyitwarire.<\/p>\n\n\n\n<p>Mu Kinyarwanda tuvuga ko \u201c<strong>Nta mwiza wabuze inenge<\/strong>\u201d. Buri wese mu bubaka urugo ashobora kugira inenge. Ni byiza rero ko mugenzi we arebana umutima ukunda n\u2019ubworoherane ibyiza asanganywe, kugira ngo amufashe kuba umuntu mwiza kurushaho.<\/p>\n\n\n\n<p>Kwikunda ni byiza kandi bigomba kubaho. Ntawabasha gukunda mugenzi we byuzuye we atabanje kwikunda kuko umuntu atanga icyo afite.<br>Kubera ko ntawakwikunda wenyine ngo bimunyure ku buryo atakenera undi wamwunganira aho adashoboye, niho ibanga ryo gushaka rihera, rikuganisha kubaka urugo, nkuko abakubanjirije babikoze, bigahererekanwa no mu bazadukomokaho ibihe byose.<\/p>\n\n\n\n<p><strong>Imbuto ubibye niyo usarura.<\/strong><\/p>\n\n\n\n<p>Kubaka urugo cyangwa gushyingiranwa hagati y\u2019abashakanye, ni umurage tugenda duhererekanya uko ibihe bisimburana. Uko ibihe bihinduka, imibereho igahinduka, tukagira iterambere mu nzego zitandukanye, uwo murage dukomeza kuwukomeraho.<\/p>\n\n\n\n<p>Kubaka k\u2019umugore n\u2019umugabo ni is\u00f4oko y\u2019umunezero usaba kwigomwa no kwirenga kugira ngo urugo rutabera abantu \u201cikigeragezo\u201d.<\/p>\n\n\n\n<p>Kuba isezerano ryo gushyingirwa ritangirwa kuri alitari cyangwa n\u2019ahandi abantu basengera, bishushanya kwigomwa, bisaba umuntu kwirenga, kugira ngo we n\u2019uwo bagiye gushyingiranwa, babe umwe, batangirane urugendo rushya rw\u2019urugo, nk\u2019uko babyiyemeje.<\/p>\n\n\n\n<p>Uku kwirenga ni yo mpano ikomeye abashyingiranywe bashobora guhana -Ni igihango gikomeye.<\/p>\n\n\n\n<p>N\u2019ubwo ari igihango, gushyingiranwa ubwabyo ntabwo bihagije. Kwiyemeza kuba umwe bisaba no kwiyemeza guhinduka. Kugira ngo uwo mubano uzashoboke kandi ube uw\u2019iteka ryose, buri wese mu bashyingiranywe asabwa kwemera gukura, kuba umunyakuri, kugira umutima w\u2019impuhwe kandi wumva.<\/p>\n\n\n\n<p>Umubano w\u2019abashakanye ukomezwa no kuba buri wese yumva ahawe agaciro, hari umwumva, kandi n\u2019ibyo batumvikanyeho ntibibe impamvu yo gushyamirana, ahubwo bagashakira igisubizo hamwe mu bwumvikane n\u2019amahoro.<\/p>\n\n\n\n<p>Ni koko, kubona ingo zidakomeye ni ikimenyetso cy\u2019uko umuryango mugari utameze neza muri rusange.<\/p>\n\n\n\n<p>Ese ni nde wasize icyasha uyu muhamagaro mwiza? Kubaka urugo ukagira umuryango, si umutego nk\u2019uko bivugwa, ahubwo ni umugisha.<\/p>\n\n\n\n<p>Birashoboka ko mu gihe cyo ha mbere byari byoroshye kurushaho.<\/p>\n\n\n\n<p>Muri iyi minsi abantu bahugiye muri byinshi, bahoza amaso ku mashusho atunganyijwe mu buhanga bwinshi, ngo agaragaze ubuzima bwiza bw\u2019urukundo rutagira inenge.<\/p>\n\n\n\n<p><strong>Nyamara ni amashusho nyine.<\/strong><\/p>\n\n\n\n<p>Ibi byahura n\u2019inzozi urubyiruko rwa none rufite, hakaba abibwira ko hakiri igihe cyo guhitamo ibyiza bindi biruse ibyo babona uyu munsi.<\/p>\n\n\n\n<p><strong>Nta muryango utagira Mukuru!<\/strong><\/p>\n\n\n\n<p>N\u2019ubwo nta gitabo cy\u2019amabwiriza y\u2019uko umuntu yabaho ubuzima buzira inenge n\u2019imwe, nta muryango utagira mukuru. Kumva inama z\u2019inyangamugayo no guhuza iterambere n\u2019indangagaciro z\u2019umuryango ni ngombwa kugira ngo umuntu abashe kurema urugo ruhire.<\/p>\n\n\n\n<p>Umuntu ni umuntu utangaje! Agira ubushishozi bwinshi mu guhitamo ibihe byiza by\u2019ubuzima, ngo yerekane ko ari umuntu mwiza, ubayeho neza ndetse ko n\u2019abandi bakwiye kugenza nkawe.<\/p>\n\n\n\n<p>Nta rugo na rumwe rwabaho rudahuye n\u2019ibigerageza urukundo rwabo. Ari ukwiga amashuri menshi, akazi, inshuti, iterambere rindi mu nzego zitandukanye z\u2019igihugu, cyangwa kubaka umuryango, nta na kimwe muri ibi cyangwa n\u2019ibindi bijyanye n\u2019iterambere ry\u2019umuntu byizana mu buryo bworoshye. Byose biraharanirwa.<\/p>\n\n\n\n<p><strong>Byaba bimaze iki guhora mu mpaka n\u2019uwo mwashakanye kandi ukanezezwa n\u2019uko wamutsinze niba ari ibibasenyera?<\/strong><\/p>\n\n\n\n<p>Nibyo koko, Abayobozi b\u2019igihugu, ab\u2019amadini hari byinshi bakora ngo bagerageza gufasha abantu kugira ingo nziza zirangwa n\u2019umunezero. Ariko kuko buri muntu afite ubushobozi bwo kwihitiramo ibimubereye, ni ngombwa ko nawe ahitamo kandi agaharanira kubaka urugo rwiza, rwuje urukundo. Ibi bireba kandi abakuru n\u2019abato bose hamwe.<\/p>\n\n\n\n<p>No mu ngo nziza z\u2019abakundana, ni ngombwa kugira ubushishozi<br>kugirango amarangamutima adasumba ibindi byose.<\/p>\n\n\n\n<p>Twibaze tuti, byaba bimaze iki kubaho ubuzima bwo kwigenga muri byose, cyangwa gushaka guhora wemeza uwo mwashakanye, niba bihungabanya ituze n\u2019amahoro by\u2019umuryango wawe?<\/p>\n\n\n\n<p>N\u2019aho abashakanye baba bakundana byuzuye, bafite urugo rwiza, gushyamirana n\u2019imyitwarire mibi bya hato na hato bishobora kugira ingaruka zikomeye haba ku buzima bw\u2019abashakanye n\u2019ubuzima rusange bw\u2019umuryango.<\/p>\n\n\n\n<p><strong>Nta mwana ukura imbere y\u2019umubyeyi &#8211; Umubyeyi ahorana igishyika cy\u2019abana be!<\/strong><\/p>\n\n\n\n<p>Iyo imiryango iherekejwe neza nk\u2019uko bikwiriye ishobora kugera kuri byinshi bitangaje, urugo rukiri ruto rukabasha kurenga imyaka ya mbere igora benshi, rukazakura, rukaba intangarugero.<\/p>\n\n\n\n<p>Umuryango ni umugisha ukomeye. Umunezero w\u2019umuryango ntabwo ushingira ku butunzi bw\u2019ibifatika. Kugira ngo umuryango ubeho neza unezerewe, ukeneye umwanya wacu, kuganira no gusabana bihoraho hagati y\u2019abana n\u2019ababyeyi bombi.<\/p>\n\n\n\n<p>Nifuje kubasangiza bimwe mu byo nigiye mu buzima bwanjye byafasha umuntu kubaho ubuzima bwiza. Nifuje kandi kongera kwibutsa abato bacu ko mbakunda kandi mbifuriza ibyiza. Nizeye ko ubu butumwa buzabafasha.<\/p>\n\n\n\n<p>Umuryango ushyize hamwe nta cyawuhungabanya.<\/p>\n\n\n\n<p>Umuntu ni we wenyine ushobora guhitamo ko urugo rwe ruba \u201c<strong>Ijuru rito ku isi<\/strong>\u201d.<\/p>\n\n\n\n<p>Ku bifuza kubaka urugo, mu gihe uhitamo uwo muzubakana, shishoza uhitemo umuntu ufite indangagaciro wifuza kuzabona mu rubyaro rwawe, ariko unazirikana ko nta muntu utunganye, nawe ubwawe udatunganye.<\/p>\n\n\n\n<p>Ibi bisaba kwirenga, ariko ni ngombwa kuko ni ko kubaka urukundo rwuzuye, ari ryo pfundo ry\u2019urugo rwiza.<\/p>\n\n\n\n<p><strong>Ineza no kwihanganirwa wifuriza umwana wawe abe ari byo ugirira uwo mwashyingiranywe.<\/strong><\/p>\n\n\n\n<p>Muri buri rugo, abashakanye uko bagenda bamarana igihe bahura n\u2019ibibazo bishobora rimwe na rimwe kubahindura bikabatera no gushidikanya, ariko ntawe bikwiye gutera ubwoba ngo yibuze uwo<br>mugisha.<\/p>\n\n\n\n<p>Ubuzima umuntu yifuza bugereranywa n\u2019undi mushinga wose, igishoro n\u2019umwanya bihawe ugena uko uwo mushinga uzagenda.<\/p>\n\n\n\n<p>Umushinga w\u2019urugo nawo ni uko, usaba kubaka ubucuti, kubahana no kurinda icyubahiro cya mugenzi wawe.<\/p>\n\n\n\n<p>Ukunde nk\u2019uko nawe wifuza gukundwa. Wange ibitekerezo n\u2019inama mbi, kandi ugire kwizera.<br>U Rwanda twifuza ruhera ku rugo rwiza n\u2019umuryango utekanye! Kubigeraho bisaba uruhare rwa buri wese.<br>Duhugurane. Twongere duhe agaciro ibiganiro hagati y\u2019abagize umuryango, ibiganiro bihoraho bifasha abashakanye. N\u2019ubwo turi bakuru, nk\u2019ababyeyi banyu ntabwo twifuza guhora ari twe tubaganiriza gusa, twifuza kumva namwe inama zanyu kuko kwiga ari uguhozaho kandi namwe hari byinshi twabigiraho.<br>Twiteguye kubatega amatwi no kubafasha gusobanukirwa ibyo mudasobanukiwe byabafasha kubaka ingo nziza.<\/p>\n\n\n\n<p>Mbashimiye umwanya wanyu. Mukomeze mwubakire ku rukundo nyakuri.<\/p>\n\n\n\n<p>Twifurije abashyingirwa ubu n\u2019ingo zimaze igihe gito zubatswe, kuba igicumbi cy\u2019ibyishimo n\u2019abagabuzi b\u2019amahoro.<\/p>\n\n\n\n<p>Mukomeze ipfundo ry\u2019urukundo rukomeza urugo ruhire rwuje ubudaheranwa. Mubyare kandi murerere u Rwanda abato barukomeza.<\/p>\n\n\n\n<p>Mugire ibihe byiza bisoza umwaka.<\/p>\n\n\n\n<p><strong>Nyakubahwa Madamu Jeannette Kagame<\/strong><\/p>\n","protected":false},"excerpt":{"rendered":"<p>Nta byiza nko gusoza no gutangirana umwaka umugisha w\u2019urukundo. Ntibikiri ibanga ko i Kigali, Ukuboza ari ukwezi kwera ibirori by\u2019ubukwe byiyongera ku byishimo bisanzwe byo gusoza umwaka. Ni (\u2026)<\/p>\n","protected":false},"author":1,"featured_media":4989,"comment_status":"closed","ping_status":"open","sticky":false,"template":"","format":"standard","meta":{"_acf_changed":false,"footnotes":""},"categories":[52],"tags":[],"class_list":["post-4988","post","type-post","status-publish","format-standard","has-post-thumbnail","hentry","category-our-story"],"acf":[],"_links":{"self":[{"href":"https:\/\/imbutofoundation.org\/wp-json\/wp\/v2\/posts\/4988","targetHints":{"allow":["GET"]}}],"collection":[{"href":"https:\/\/imbutofoundation.org\/wp-json\/wp\/v2\/posts"}],"about":[{"href":"https:\/\/imbutofoundation.org\/wp-json\/wp\/v2\/types\/post"}],"author":[{"embeddable":true,"href":"https:\/\/imbutofoundation.org\/wp-json\/wp\/v2\/users\/1"}],"replies":[{"embeddable":true,"href":"https:\/\/imbutofoundation.org\/wp-json\/wp\/v2\/comments?post=4988"}],"version-history":[{"count":1,"href":"https:\/\/imbutofoundation.org\/wp-json\/wp\/v2\/posts\/4988\/revisions"}],"predecessor-version":[{"id":4990,"href":"https:\/\/imbutofoundation.org\/wp-json\/wp\/v2\/posts\/4988\/revisions\/4990"}],"wp:featuredmedia":[{"embeddable":true,"href":"https:\/\/imbutofoundation.org\/wp-json\/wp\/v2\/media\/4989"}],"wp:attachment":[{"href":"https:\/\/imbutofoundation.org\/wp-json\/wp\/v2\/media?parent=4988"}],"wp:term":[{"taxonomy":"category","embeddable":true,"href":"https:\/\/imbutofoundation.org\/wp-json\/wp\/v2\/categories?post=4988"},{"taxonomy":"post_tag","embeddable":true,"href":"https:\/\/imbutofoundation.org\/wp-json\/wp\/v2\/tags?post=4988"}],"curies":[{"name":"wp","href":"https:\/\/api.w.org\/{rel}","templated":true}]}}